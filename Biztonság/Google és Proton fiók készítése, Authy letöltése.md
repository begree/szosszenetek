Ha már bármelyik van, akkor értelemszerűen azt használhatod. Pl. ha van Gmail címed, akkor van Google fiókod is, így azt nem kell már létrehoznod. Mivel a Google nagyon elterjedt, és biztosan mindenki ismeri, ezért erre külön nem térek ki részletesen.
# Google regisztráció

- [Google fiók létrehozása](https://accounts.google.com/)
- [Email](https://mail.google.com)
- [Felhős tárhely](https://drive.google.com)

Android és iPhone telefonokra is vannak alkalmazásaik:
- [Android](https://play.google.com/store/apps/dev?id=5700313618786177705)
- [Apple](https://apps.apple.com/hu/developer/google/id281956209)

A Google fiók esetén majd ad meg a Protonnál regisztrált email címed a visszaállításhoz. A telefonos lehetőséget kapcsold ki.
# Proton regisztráció
## Mi is a Proton?

A Proton egy olyan cég, ahova ingyenesen regisztrálhatsz. Szolgáltatásai között szerepel email (hasonlóan a Gmailhez és a Freemailhez), felhős tárhely (mint a Dropbox, Google Drive, OneDrive, de kisebb, 2 GB ingyenesen) és biztonságos jelszókezelő.
## Fontosabb linkek

- [Proton fiók létrehozása](https://account.proton.me/hu/signup)
- [Email](https://mail.proton.me)
- [Jelszókezelő](https://pass.proton.me)
- [Felhős tárhely](https://drive.proton.me)

Android és iPhone telefonokra is vannak alkalmazásaik:
- [Android](https://play.google.com/store/apps/dev?id=7672479706558526647)
- [Apple](https://apps.apple.com/us/developer/proton-ag/id979659484)

Proton regisztráció után keresd meg a beállításokban a Helyreállítás / Recovery lehetőséget: [Proton Helyreállítás](https://account.proton.me/u/21/mail/recovery)

- **Telefonszám alapú visszaállítás**: Ne engedélyezd.
- **Email alapú visszaállítás**: Legyen a Gmail címed.
- **Device-based recovery (Helyreállítás engedélyezése egy megbízható eszközzel)**: Legyen tiltva.

**Helyreállító jelmondat / Recovery phrase**: Ez pár szó egymás után, amelyek sorrendje fontos. Ezt mentsd el, ez az egyik lehetőség, hogy a fiókot esetlegesen helyre tudd állítani, ha problémád van.

**Helyreállító fájl / Recovery file**: Ez hasonló az előzőhöz, csak ez egy speciális fájl. Ezt is mentsd el.

Fontos, hogy a helyreállító jelmondatot és fájlt védve tárold, mert illetéktelenek ezzel kijátszhatják az erős védelmedet is. Ha ez a pendrive-on van tárolva, akkor távolról nem lesznek képesek hozzáférni, hiszen fizikailag nálad kell, hogy legyen az eszköz.

Így ha valamilyen okból egyszerre zárnád ki magad (vagy valaki egyszerre zárna ki téged) a Gmailből és a Protonból is, akkor képes leszel először a Proton-t helyreállítani, majd utána a Google fiókodat.
## Authy Authenticator

Az Authy a Twilio nevű cég kétfaktoros hitelesítő alkalmazása, hasonlóan a Google Authenticatorhoz vagy a Microsoft Authenticatorhoz.

Azért javaslom ezt az alkalmazást, mert könnyen használható, és képes az eszközeid között szinkronizálni, ha például több telefont használsz, vagy később szeretnél átköltözni egy másikra.

- [Authy 2FA Android](https://play.google.com/store/search?q=Authy&c=apps)
- [Authy 2FA iPhone](https://apps.apple.com/us/app/twilio-authy/id494168017)