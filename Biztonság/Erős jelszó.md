Fontos, hogy a jelszó erős és hosszú legyen. Bár kényelmetlen lehet egy ilyen hosszú és összetett jelszó begépelése, ha követed a többi leírást, nagyon ritkán és csak kevés helyen lesz szükséged rá. Azonban a biztonságod érdekében megéri ezt a kis kellemetlenséget.

## Mit tartalmazzon lehetőség szerint:

- kisbetű
- nagybetű
- ékezetes betű
- szám
- speciális karakter (pl: !, @, $, %, ^, &, *, +, #)

## Mire kell még figyelni?
Érdemes minél hosszabbat, ha a szolgáltatás engedi akkor legalább 30 karakter hosszú
Soha sehol ne legyen egy az egyben leírva jelszóként, pl. digitálisan egy txt-be sem, de ha lehet egy az egyben papírra se.

Szavak egy az egyben ne szerepeljenek benne, valamilyen speciális karakter vagy szám törje meg.

Nem érdemes mondatokat, mondókákat használni, mert ott a szavak "kapcsolódnak egymáshoz", így aki a feltörésével próbálkozna ilyen esetben valamivel több esélye van, mintha teljesen független szavakról van szó.

## Javaslatok megjegyezhető biztonságos jelszóhoz

### Egy javaslat alapvető logikához:
- Pár véletlenszerűnek tűnő szó kiválasztása
- Karakterek kicserélése a szóban valami alapján
- Új karakterek beszúrása
- Véletlenszerű karaktersorozat betétele valahova

### Pár véletlenszerűnek tűnő szó kiválasztása

Alapnak érdemes 5-6 szót kiválasztani, amit meg tudsz jegyezni. Így neked sokkal könnyebb dolgod van, a szavak látszólag nem kapcsolódnak egymáshoz, és kellően hosszú.

#### Ötletek
- egy út mentén a városok nevei (Budapest, Érd, Tárnok, Martonvásár, Baracska)
- egy tömegközlekedési eszköz megállóinak nevei (pl: M2-es metró: Örs, Pillangó, Keleti, Blaha, Astoria)
- előző munkahelyek nevei (pl. Telekom, Vodafone, Tesco, Lidl, Diákmeló)
- előző lakhelyek alapján (TTNY koli, Tűzliliom, Krisztina körút, Szigony utca, Bikás park)

### Karakterek kicserélése a szóban valami alapján

Szintén érdemes a szavak betűit valamilyen logika alapján más karakterekre cserélni. Így elkerülhető, hogy a szavak egy az egyben legyenek felhasználva, és a jelszót is erősítheted, ha például számokat vagy speciális karaktereket használsz. Például alkalmazhatsz olyan logikát, hogy mindig az első behelyettesíthető karaktert változtatod meg az adott szóban.

#### Ötletek
- a -> @
- o -> 0
- e -> 3
- s -> 5
- pl: Budapest -> Bud@pest

### Új karakterek beszúrása

Ha megvan a néhány kiválasztott szó, érdemes valamilyen logika alapján plusz karaktereket hozzáadni. Tegyük fel, hogy 100-ról indulsz, és minden szónál eggyel kisebb értéket használsz, vagy az ABC megfelelő betűit helyezed el.

### Véletlenszerű karaktersorozat betétele valahova

Végül érdemes egy könnyen megjegyezhető, állandó karaktersort beszúrni valahova a szövegbe.
Ha a korábbi pontokat betartottad, akkor nincs nagy jelentősége már, hogy hova.
Pl. minden jelszó elejére beszúrod a páros számokat: 2468 és minden jelszó végére az írásjeleket: ,.?! (pont-vessző-kérdőjel-felkiáltójel).

### Összegzés

Ha követed az összes fenti utasítást, akkor egy hosszú, nagyon erős, mégis könnyen megjegyezhető jelszót fogsz kapni. Nagyon fontos, hogy ugyanazt a jelszót sehol se használd máshol. Egy jelszót kizárólag egy helyen lehet használni.

Az a probléma, hogy ha egy nagyon erős jelszót is használsz, és bízol benne, hogy feltörhetetlen, az mégis kiszivároghat. Például, ha hackerek feltörik a Facebookot, megszerezhetik az összes jelszót, így a tiédet is. Látják az email címedet és a jelszavadat. Lehet, hogy belépni nem fognak tudni, mert más módon is véded a fiókodat (pl. kétfaktoros azonosítással).

Azonban van egy másik oldal, ahol ugyanezzel az email címmel és jelszóval regisztráltál. Ez egy biztonsági szempontból elavultabb oldal, ahol nincs kétfaktoros belépési lehetőség, csak felhasználónév-jelszó páros. Ebben az esetben a Facebookról ellopott adataiddal máshova is be fognak tudni lépni.

Próbálj egy könnyen megjegyezhető logikát kitalálni. Pl mi legyen a plusz karaktersor, hova teszed ezeket, melyik karaktert mire cseréled le, stb. Ezt a logikát minden jelszavadnál újra fel tudod használni, mivel a jelszavak így is jelentősen el fognak térni egymástól a keződ szavak miatt.

Nem javaslom, de ha mégis leírnád a jelszóhoz szükséges szavakat egy véletlenszerű helyre (például egy post-it cetli egy könyvbe, vagy egy naptár utolsó oldalára), ügyelj arra, hogy a logikádat senki ne ismerje rajtad kívül. Így, ha valaki meg is találja a szavakat, nem fogja tudni, hogy azok egy jelszóhoz kellenek, és ha még sejtené is, akkor sem fogja tudni a logikát, illetve azt, hogy melyik oldalhoz tartoznak.

### Egy példa részletesen

- #### Pár véletlenszerűnek tűnő szó kiválasztása
Legyen itt pl az első ötletben használt városnevek metúdus

```
Budapest, Érd, Tárnok, Martonvásár, Baracska
```
- #### Karakterek kicserélése a szóban valami alapján
Úgy döntök, hogy használom a fenti listát, és minden város esetén ahol lehet az első karaktert lecserélem számra vagy speciális karakterre
```
Budapest -> Bud@pest
Érd -> 3rd
Tárnok -> T@rnok
Martonvásár -> M@artonvásár
Baracska -> B@aracska
```
- #### Új karakterek beszúrása
Úgy döntök, hogy 10-től indulok, és minden szó elé beszúrom a következő számot
```
Budapest -> Bud@pest -> 10Bud@pest
Érd -> 3rd -> 113rd
Tárnok -> T@rnok -> 12T@rnok
Martonvásár -> M@artonvásár -> 13M@artonvásár
Baracska -> B@aracska -> 14B@aracska
```
- #### Véletlenszerű karaktersorozat betétele valahova
Szintén a példában használt megoldást használom:
A jelszó elején a páros számokat: 2468
A jelszó végén az írásjeleket: ,.?!

- #### Végül az összeálít jelszó
```
2468
Budapest -> Bud@pest -> 10Bud@pest
Érd -> 3rd -> 113rd
Tárnok -> T@rnok -> 12T@rnok
Martonvásár -> M@artonvásár -> 13M@artonvásár
Baracska -> B@aracska -> 14B@aracska
,.?!

Egyben:
246810Bud@pest113rd12T@rnok13M@artonvásár14B@aracska,.?!
```

Jól látható, hogy ez egy 52 karakter hosszú erős és biztonságos jelszó, mely tartalmaz mindenféle karaktert a fenti kritériumokból:
kisbetű, nagybetű, ékezetes betű, szám, speciális karakter

### Egy példa a Google és a Proton jelszóhoz:

#### Google
```
Induló szavak a városok nevei (Budapestről Székesfehérvár felé):
Budapest, Érd, Tárnok, Martonvásár, Baracska

Az ebből képzett jelszó:
246810Bud@pest113rd12T@rnok13M@artonvásár14B@aracska
```

#### Proton
```
Induló szavak a városok nevei (Székesfehérvártól Budapest felé):
Székesfehérvár, Pákozd, Sukoró, Kápolnásnyék

Az ebből képzett jelszó:
246810Sz3kesfehérvár11P@kozd12Suk0ró13K@polnásnyék,.?!
```

Látható, hogy neked itt csak azt kell tudnod, hogy jönnek a városok, a logika változatlan.
A két jelszó mégis nagyon eltérő. Ha esetleg nem is jutna eszedbe az egyik város neve, elég csak ránézned egy térképre, és máris tudni fogod, így még csak le sem kell írnod sehova.

Hozzávetőlegesen, ha a bolygó összes jelenleg létező számítógépe nekiállna megpróbálni a jelszavad megfejteni, előbb halsz meg, minthogy ez sikerülne nekik. Bár a legtöbb oldal egy ilyen jelszóra azt mondja, hogy jelenleg tovább tart megfejteni, mint az univerzum életkora.