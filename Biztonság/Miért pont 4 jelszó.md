Korábban olvashattad, hogy 4 erős jelszót javaslok, amit neked kell megjegyezned.

Korábban olvashattad, hogy 4 erős jelszót javaslok, amit neked kell megjegyezned.

Hova is kellenek ezek pontosan?

1. **Google:** Abból indulok ki, hogy Gmail-es címet használsz, és a legtöbb esetben amikor regisztráltál, akkor ezt állítottad be. A Proton esetén is azt javasoltam, hogy ezt add meg, mint helyreállító email cím.
    
2. **Proton:** A Protont azért javasoltam, mert a Google-tól független jelszókezelő alkalmazása van. Ahogy írtam, ezt a jelszókezelőt ne használd 2FA védelemre, mert ha így teszel, akkor ha valaki hozzáfér a Proton Pass-hoz, akkor látja, hogy melyik oldalra, milyen névvel, milyen jelszóval regisztráltál, és az 2FA-hoz tartozó kódot is látja, így szabad útja van. Ha már az 2FA-hoz tartozó kód nincs meg neki, akkor már jó eséllyel védve leszel addig, míg meg nem változtatod a jelszavaid.
    
3. **2FA alkalmazás:** Én neked az Authy-t javasoltam, melyben meg lehet adni egy jelszót. Ez a jelszó legyen eltérő a többitől, így ha valaki hozzáfér a Proton Pass-hoz, akkor sem tud belépni majd sehova, mert az Authy jelszavad nem ismeri.
    
4. **Biztonságos mentés:** Ez lehet a BitLocker jelszava, a jelszóval védett ZIP fájlé.

Minden más jelszót a Proton Pass segítségével automatikusan generálhatsz. Javaslom, hogy ezek a jelszavak legalább 30 karakter hosszúak legyenek, és tartalmazzanak kis- és nagybetűket, számokat, valamint speciális karaktereket. Ezeket az opciókat jelöld be a jelszó generálásakor.

Ezeket a jelszavakat nem kell megjegyezned, mert amikor egy oldalra látogatsz, a Proton Pass automatikusan kitölti helyetted a jelszót. Ez a telefonokon is működik.

Nem javaslom, hogy a 2FA OTP (one-time-password, egyszer használatos kód) kód esetén - ha egyáltalán van rá lehetőség - engedélyezd az automatikus kitöltést. Annak a pár számnak a beírása maradjon mindig kézi feladat. Ennek az az oka, hogy ha valamilyen automatizmus (például egy rosszindulatú script) még képes is arra, hogy a bejelentkezéshez használt oldalnál elérje, hogy a jelszókezelő kitöltse a felhasználónevet és jelszót, az OTP kód hiányában ott megakad a folyamat.

Vannak olyan oldalak, amelyek nem engedik meg ilyen hosszú jelszavak használatát, vagy nem fogadnak el minden karaktert (például a Google nem szereti a magyar ékezetes karaktereket). Ilyen esetekben válaszd a legbonyolultabb és leghosszabb jelszót, amit elfogadnak.

Az így generált jelszavak nehezen megjegyezhetők és értelmetlenek, de ez nem probléma, hiszen nem szükséges emlékezned rájuk.

Ezt a 4 fontos jelszót viszont próbáld megjegyezni. Ha ez nehézséget okoz, jegyezd meg a védett meghajtó vagy mappa jelszavát, és ott tárold el a többi 3 jelszót. Fontos, hogy a meghajtó jelszavát ne tárold digitálisan. Ne írd le teljesen a jelszavakat, hanem hagyj ki néhány karaktert az elejéről vagy a végéről, amit csak te ismersz. Így te tudni fogod, hogy mely karaktereket kell hozzáadni. A pendrive-nak vagy más meghajtónak fizikailag nálad kell lennie, így nehezebb távolról megszerezni az így védett adatokat.